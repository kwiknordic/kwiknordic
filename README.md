Jag är en självlärd Frontend-utvecklare (och egenföretagare) med strax över ett års praktisk erfarenhet av att bygga projekt med det allra senaste från HTML5, CSS och Javascript (ES6+). Jag arbetar för närvarande som frilansare för ett par återkommande företagskunder. Node.js med npm-paketet Express.js har i dagsläget varit mitt enda äventyr inom Backend-utveckling, och det i samband med API-byggen och dess routing.

Erfarenhet utav LAMP (Linux, Apache, MySQL och PHP) och självhosting på egna servrar (från forntiden, innan vi visste något om några moln). Har god kännedom om Wordpress; både som dess användare (drivit en medelstor e-handel med Woocommerce) och som dess utvecklare (på juniornivå).

En tidigare karriär inom inköp, försäljning och distribution utav hemelektronik – både som anställd och egenföretagare, men även då slog hjärtat för programmering. Från denna arbetsperiod har jag byggt upp god expertis inom alla delar hårdvara/hardware. Jag var även huvudansvarig för de egentillverkade produkter och bidrog med allt från design till tillverkning.

Jag är ödmjuk och öppen för juniora jobberbjudanden inom Frontend som hjälper mig byta ut tiden som går åt till bokföring m.m. till fler timmar framför VS code för systemutveckling.

HTML | CSS | Javascript | Node.js | Bootstrap | Git
